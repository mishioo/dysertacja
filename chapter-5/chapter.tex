\chapter{Podsumowanie}\label{chapter:conclusions}
Podczas prac powadzonych w~ramach niniejszej dysertacji w~pełni zrealizowałem wszystkie
  przedsięwzięte cele badawcze.
Poddałem próbie współcześnie dostępne metody reduktywnej aktywacji amidów,
  używając ich w~złożonych układach reakcyjnych \--- stosując niebanalne substraty i~przemiany.
Skuteczne przekształcenie wybranych amidów w~oczekiwane funkcjonalizowane aminy okazało się
  być wyzwaniem znacznie większym, niż można by przypuszczać na~podstawie przeprowadzonych
  przeze mnie wnikliwych studiów literatury fachowej.

Analizie poddałem dwa typy układów reakcyjnych \--- proste funkcjonalizacje amidoestrów
  wywiedzionych z~kwasu malonowego oraz przekształcenia laktamów wywiedzionych
  z~cukrów prostych w~wariancie wieloskładnikowej reakcji Ugiego.
Pokazałem, że w~obydwu tych przypadkach jedynie zastosowanie odczynnika Schwartza pozwala
  przeprowadzić reduktywną aktywację zgodnie z~oczekiwaniami.
Zarówno procedury wykorzystujące katalityczne ilości kompleksów irydu, jak i~lepiej poznana
  metoda oparta o~użycie bezwodnika triflowego okazały się nieskuteczne.

Pokazałem również, że nawet w~przypadku powodzenia w~zastosowaniu procedury reduktywnej aktywacji,
  skala sukcesu jest w~znacznym stopniu zależna od~dokładnej struktury substratu.
Nawet niewielka zmiana może znacząco wpłynąć na~wynik \--- najdobitniej świadczy o~tym chyba
  przykład zastąpienia pierścienia cyklopropylowego dwoma geminalnymi grupami metylowymi\sidenote{%
    Chodzi tu o~przykład związków \refcmpd{amidoester-cycloprop, amidoester-dime},
      \see{sch:amidoester-other} i~wcześniej.},
  prowadzącego do~całkowitej degradacji reaktywności pobliskiej grupy amidowej.
Podobnie, zmiana rozmiaru pierścienia laktamu z~6- na~5-członowy niespodziewanie prowadziła
  do~powstawania jedynie śladów oczekiwanego produktu reakcji azydo-Ugiego.
Mimo tych trudności przygotowałem kilka przykładów funkcjonalizowanych \textbeta-aminoestrów
  oraz pochodnych iminocukrów.

Podczas prac optymalizacyjnych dokonałem zaskakującego odkrycia \--- że źródło protonów nie jest
  niezbędne do~przeprowadzenia reakcji azydo-Ugiego w~badanym przeze mnie układzie.
O~ile mogę stwierdzić na~podstawie studiów literatury, jest to pierwszy raz, kiedy reakcję tego
  typu, wykorzystującą azydek trimetylosililu jako źródło anionu azydkowego,
  udało się przeprowadzić pod nieobecność protonowego kwasu lub protonowego rozpuszczalnika.
Zaproponowałem mechanizm tej przemiany, na~poparcie prezentując szereg przesłanek,
  w~tym dostarczając wyników eksperymentów symulacji komputerowych, prowadzonych metodami \gls{dft}.
