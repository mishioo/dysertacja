\section{Struktura a~reaktywność}\label{literature:structure}
We wstępie do~niniejsze dysertacji wspomniałem o~wyjątkowej trwałości wiązania amidowego.
Dziś wiadomo, że wynika ona z~wydajnego rezonansu w~obrębie wiązania, zobrazowanego
  na~\cref{sch:resonance} w~sekcji~\secref{literature:amide-stability}, jednak długo
  było to kwestią sporną wśród chemików.
Naukowcy badali przyczynę występowania bariery rotacji wokół wiązania \ch{C-N} w~ugrupowaniu
  amidowym, która wynosi ok. \SI{18}{\kcalpm} w~przypadku formamidu\sidecite[-5\baselineskip]{schneider60}.
Sporo kontrowersji wzbudziła praca Wiberga~i~in.\sidecite[-3\baselineskip]{wiberg87},
  podważająca słuszność modelu rezonansowego.
W~oparciu o~teorię atomów w~cząsteczkach\sidenote[][-1\baselineskip]{
    \textit{Ang.} \gls{aim}, jeden z~modeli pozwalających (między innymi) na~obliczenie
      wartości cząstkowych ładunków na~poszczególnych atomach w~cząsteczce, \colorcite{bader91}.
  }
  Badera badacze ci zasugerowali, że rozkład elektronów w~obrębie wiązania amidowego jest inny,
  niż wynikałoby z~dużego udziału dwujonowej struktury rezonansowej.
Inne metody analizy ładunku nie potwierdziły tego twierdzenia\sidecite{wiberg92a}.

\begin{marginscheme}
  \includesvg{rotation}
  \caption{
    Dysproporcja zmian długości wiązań \ch{C=O} i~\ch{C-N} między stanem stacjonarnym
      a~stanem przejściowym podczas rotacji wokół wiązania \ch{C-N} w~formamidzie.
  }
  \label{sch:rotation}
\end{marginscheme}
Istotnym zarzutem wobec teorii o~rezonansie była niejednakowa zmiana długości wiązań \ch{C=O}
  i~\ch{C-N} podczas rotacji wokół wiązania \ch{C-N}, przedstawionej na~\cref{sch:rotation}.
W~stanie przejściowym \textbf{TS} wiązanie \ch{C-N} jest o~około \SI{0.08}{\angstrom} dłuższe niż
  w~stanie stacjonarnym \textbf{GS}, a~wiązanie \ch{C=O} tylko o~około \SI{0.01}{\angstrom} krótsze.
Podobnej dysproporcji podlega różnica wartości ładunków na~atomie azotu i~tlenu.
Alternatywną teorią, tłumaczącą te rozbieżności, był model według którego jedynym wkładem
  atomu tlenu w~utrudnioną rotację jest polaryzacja wiązania \ch{C=O},
  a~stabilizacja wiązania \ch{C-N} następuje poprzez przesunięcie gęstości wolnej pary elektronowej
  z~atomu azotu w~kierunku dodatnio naładowanego atomu węgla\sidecite{wiberg92b}.

Model polaryzacyjny spotkał się z~bardzo mieszanym odbiorem i~wywołał lawinę publikacji
  poświęconych temu tematowi \--- niektórzy naukowcy przychylali się do~nowej hipotezy,
  inni bronili teorii o~rezonansie, albo szukali pośrednich możliwości.
Następne prace, uwzględniające zaktualizowaną teorię rezonansu chemicznego\sidecite{lauvergnat97},
  teorię wiązań walencyjnych\sidecite{glendening97}, a~także analizę ładunków atomowych
  Mulliklena\sidecite{geza97} przekonały społeczność naukowców, że to rezonans chemiczny
  odpowiada za~badane zjawisko.
Dopiero dekadę później \citeauthor{kemnitz07} w~pełni rozwiali wątpliwości przytoczone
  w~poprzednim akapicie.
Porównali oni długości wiązań w~strukturach analogicznych do~postulowanych form rezonansowych
  amidu i~były one w~pełni spójne z~przyjętym modelem\sidecite{kemnitz07}.
Zjawisko, w~którym podczas rotacji wiązanie \ch{C-N} wydłuża się znacznie bardziej niż
  wiązanie \ch{C=O} się skraca, choć nieintuicyjne, okazuje się oczekiwane. 

\subsection{Rezonans zakłócony geometrią}\label{literature:structure:geometry}
Wiązanie amidowe stabilizowane rezonansem jest płaskie \--- wszystkie wiązania w~jego obrębie
  leżą w~jednej płaszczyźnie.
W~niektórych przypadkach struktura pozostałej części cząsteczki uniemożliwia przyjęcie takiej
  konformacji.
Bezpośrednich źródeł tego zniekształcenia może być kilka: naprężenia w~układach mostkowych,
  zawada przestrzenna, efekty konformacyjne, czy efekty elektronowe podstawników.
Niezależnie od~przyczyny, dochodzi wtedy do~zaburzenia rezonansu w~obrębie wiązania amidowego,
  a~tym samym do~jego gorszej stabilizacji.
% TODO: fig. with types of amide distortion

Takie niepłaskie amidy wykazują reaktywność bardziej zbliżoną do~typowych karbonyli z~grupą aminową.
Ulegają redukcji, addycji nukleofila do~wiązania \ch{C=O}, a~także \iupac{\N-metylowaniu}.
Wiązanie \ch{C-N} może zostać łatwo rozerwane w~reakcji hydrolizy, transamidowania,
  czy w~różnych reakcjach sprzęgania krzyżowego.
Szostak~i~in. opublikowali kilka artykułów przeglądowych\sidecite{szostak13, liu17, li20},
  wyczerpująco omawiające chemię tych związków.
\Cref{sch:twisted} przedstawia przykłady niektórych ze wspomnianych przemian.
% TODO: scheme with examples of twisted amides transformations

Niezwykle ciekawą pracę opublikowali niedawno \citeauthor{takezawa20}.
Zamykając prosty amid w~samoorganizującej się klatce koordynacyjnej, zbyt ciasnej by amid przyjął
  najbardziej korzystną konformację, wymusili jego skręcenie w~osi wiązania
  \ch{C-N}\sidecite{takezawa20}.
Tak aktywowany amid z~łatwością poddano hydrolizie w~łagodnych warunkach.
Jest to pierwszy przykład \textit{stricte} mechanicznego zakłócenia rezonansu w~obrębie wiązania
  amidowego, choć, jak zauważają sami autorzy, wcześniej udało się osiągnąć podobny efekt z~pomocą
  oddziaływań koordynacyjnych\sidecite{takezawa20}.
Cytowana publikacja zawiera również bardzo obrazowe wizualizacje i~objaśnienia tego procesu,
  zainteresowanego czytelnik odsyłam do~źródła.

Idea zakłócenia rezonansu geometrią wiązania amidowego ma duże znaczenie w~chemii medycznej.
% TODO: penemy Woodwarda

\subsection{Amidy Weinreba}\label{literature:structure:weinreb}

