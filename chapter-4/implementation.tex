\section{Detale implementacji}\label{tesliper:implementation}
Program \tesliper{} napisałem w~języku programowania Python~3.6\sidecite[-3\baselineskip]{python36}.
Korzystałem przy tym z~pakietu NumPy\sidecite{numpy}, będącego standardem wśród naukowej
  społeczności użytkowników Pythona, zapewniającym wydają pracę w~zakresie obliczeń numerycznych.
Po~wyłożeniu motywów wyboru języka, przybliżam ogólną strukturę kodu \tesliper{}a
  i~sposób realizacji jego podstawowych zadań, ale bez wdawania się w~szczegóły.
Zainteresowanego czytelnika odsyłam raczej do~wspomnianej wcześniej instrukcji\sidenote{%
    \href{https://tesliper.readthedocs.io/}{www.tesliper.readthedocs.io}}.
Dokładniej opisuję jedynie wybrane, ważne lub po~prostu bardziej interesujące, zagadnienia
  \--- przede wszystkim stojącą za~realizacją niektórych zadań logikę i~matematykę.

\subsection{Wybór języka programowania}\label{implementation:language}
Wybrany przeze mnie Python jest interpretowanym językiem programowania wysokiego poziomu.
Interpretowanym, czyli nie wymagającym kompilacji kodu do~jego wykonania \--- program nazywany
  interpreterem odczytuje napisane przez użytkownika instrukcje i~bezpośrednio je wykonuje%
  \sidenote{W~przeciwieństwie do~języków kompilowanych, których kod źródłowy trzeba najpierw
    \enquote{przetłumaczyć} na~język zrozumiały przez komputer, tak zwany kod maszynowy.}.
Wysokiego poziomu, znaczy natomiast, że jest on \enquote{bardziej przyjazny} programiście
  niż komputerowi \--- niezależny od~platformy, łatwiejszy do~zrozumienia, bliższy językowi
  naturalnemu niż kodowi binarnemu.

Cechy te, razem z~filozofią Pythona\sidecite{pep20}, stawiającą na~prostotę i~czytelność, sprawiają,
  że popularność tego języka wśród programistów sukcesywnie rośnie od~kilku lat.
W~czasie pisania niniejszej dysertacji jest on najbardziej popularnym językiem programowania
  według indeksu TIOBE\sidecite{tiobe}, sprawdzającego na~ilu stronach internetowych dany
  język jest wspominany, jak i~indeksu \gls{pypl}\sidecite{pypl}, mierzącego ilość
  wyszukiwań samouczków dla danego języka.
W~rankingu RedMonk\sidecite{redmonk}, biorącym pod uwagę ilość wpisów związanych z~danym
  językiem w~popularnych serwisach internetowych\sidenote{%
    Chodzi dokładnie o~serwis GitHub (\href{https://github.com}{www.github.com}),
      pozwalający na~upublicznianie kodu źródłowego oraz forum StackOverflow
      (\href{https://stackoverflow.com}{www.stackoverflow.com}),
      będące istotnym miejscem wymiany wiedzy między programistami.
  }, jest natomiast na~drugiej pozycji.

Ochota z~jaką programiści sięgają po to narzędzie wynika też z~jego dużej przystępności,
  łatwości pracy z~nim i~z~zaangażowania społeczności programistów Pythona.
Ze~względu na~nieskomplikowaną składnię i~dostępność wielu gotowych rozwiązań, Python jest
  zarówno łatwy do~nauczenia, jak i~zapewniający rozległe możliwości.
Istnienie dodatków takich jak NumPy\sidecite{numpy} \--- pakiet służący do~wydajnego prowadzenia
  obliczeń na~macierzach \--- pozwala przekroczyć część ograniczeń Pythona, wynikających z~jego
  wysokiego poziomu abstrakcji\sidenote{Chodzi tu o~ukrycie detali związanych z~implementacją
    różnych algorytmów, komunikacji z~systemem operacyjnym i~podzespołami komputera.}.
Stąd też został on szeroko zaadaptowany w~nauce \--- zwłaszcza w~naukach o~danych i~w~uczeniu
  maszynowym.
Reasumując \--- liczne zalety Pythona oraz jego popularność wśród naukowców przyczyniły się
  do~mojego wyboru.

\subsection{Ogólna architektura kodu}\label{implementation:architecture}
Program \tesliper{} ma strukturę obiektową, to znaczy wykorzystuje konstrukcje zwane obiektami,
  które zawierają zarówno dane, jak i~kod odpowiedzialny za~działania.
Ten styl programowania próbuje do~pewnego stopnia naśladować rzeczywisty świat \---
  obiekty mogą \enquote{posiadać} i~\enquote{robić}; reprezentują rzeczy lub idee.
Gdy obiekty \enquote{posiadają}, posiadane przez nich dane nazywa się atrybutami,
  natomiast możliwe działania obiektów są reprezentowane przez fragmenty kodu nazywane metodami%
  \sidenote{%
    Dla ścisłości muszę tu zaznaczyć, że \tesliper{} nie jest w~pełni utrzymany w~stylu obiektowym.
    Python nie wymusza konkretnego paradygmatu programowania,
      pozwalając mieszać ze~sobą różne wzorce.
    Te jego części, które odpowiadają za~przeliczanie konkretnych danych w~inne \---
      bez uwzględniania kontekstu wcześniejszych działań \--- są napisane w~formie niezależnych
      funkcji, czerpiąc częściowo z~paradygmatu programowania funkcjonalnego.
    Takie podejście jest typowe dla~programów napisanych w~języku Python, i~można traktować
      je jako szczegół w~organizacji kodu.
    W~związku z~tym nie opisuję tej kwestii bardziej drobiazgowo.
  }.

Obiekty mogą posiadać inne obiekty \--- taka relacja nazywana jest kompozycją.
Innym rodzajem relacji między obiektami jest dziedziczenie.
Mówi się o~nim, gdy obiekt implementuje swoją funkcjonalność na~bazie innego obiektu.
Po~obiektach, będących w~relacji dziedziczenia względem tego samego \enquote{rodzica},
  można spodziewać się, że realizują podobne zadania i~\--- zależnie od~kontekstu \--- 
  można ich używać zamiennie.

Charakterystyczną cechą obiektów jest to, że mają pewien czas istnienia w~obrębie używającego ich
  programu komputerowego \--- są tworzone w~konkretnym celu i~przechowywane na~czas jego realizacji.
Programista, pisząc kod zorientowany obiektowo, przygotowuje szablony tworzenia obiektów,
  nazywane klasami.
Konkretny obiekt stworzony przez program na~podstawie takiego szablonu to egzemplarz klasy.

Ten skoncentrowany wstęp do~programowania obiektowego wystarczy, aby przybliżyć relacje między
  poszczególnymi konstruktami, z~których składa się kod \tesliper{}a oraz sposób jego działania.
\Cref{fig:class-diagram} przedstawia uogólniony diagram klas\sidenote{
    Nie w~scisłym znaczeniu diagramu \gls{uml}, jakie zwykle się za tym sformułowaniem kryje.
    Wspomniany \cref{fig:class-diagram} to raczej luźna graficzna reprezentacja.
  } wchodzących w~skład programu.
Ująłem na~nim również przepływ danych, aby unaocznić w~jaki sposób obiekty współpracują ze~sobą.

\begin{figure}
  \includesvg{class-diagram}
  \caption{
    Schematyczne przedstawienie architektury programu \tesliper{} oraz przepływu danych,
      począwszy od~plików wynikowych programu Gaussian do~zapisu przetworzonych danych
      na~dysk twardy.
    Legenda po~lewej stronie przybliża znaczenie poszczególnych elementów.
  }
  \label{fig:class-diagram}
\end{figure}

Obiekt \texttt{Tesliper} jest obiektem fasadowym, nazywanym tak przez nawiązanie do~architektury.
Tak jak fasada budynku, obiekt tego typu jest pierwszym, z~czym ma do~czynienia użytkownik.
Stanowi główny punkt dostępu do~funkcjonalności programu, ukrywając skomplikowane elementy
  systemu i~ułatwiając jego użycie.
\texttt{Tesliper} posiada obiekt \texttt{Conformers},
  który jest głównym magazynem danych \tesliper{}a.
W~jego obrębie wykonywana jest selekcja danych \--- posiada metody pozwalające
  na~zatrzymanie lub odrzucenie\sidenote{A~właściwie na~tymczasowe ignorowanie.}
  konformerów według zadanych parametrów.
Zapewnia również dostęp do~przechowywanych danych w~formie wyspecjalizowanych egzemplarzy
  klasy \texttt{DataArray}, a~dokładnie \--- klas po~niej dziedziczących.

Obiekty typu \texttt{DataArray} są centralnym elementem funkcjonalności \tesliper{}a.
Zapewniają dostęp do~metod odpowiedzialnych za~analizę danych dotyczących wybranych konformerów
  oraz przeliczanie tych danych na~finalne wartości.
Każdy rodzaj danych \--- wartości energii, geometria struktur,
  \enquote{aktywności spektroskopowe}, itd. \--- jest reprezentowany przez obiekt
  dedykowanej klasy, dziedziczącej po~\texttt{DataArray}.
Owa dedykowana klasa dostarcza adekwatnych metod transformacji danych, które do~niej należą.
Ponadto, podczas tworzenia tych obiektów, przeprowadzana jest dokładna walidacja danych \---
  sprawdzana jest ich spójność i~są one przekształcane w~formę tablic, na~których można
  wydajnie przeprowadzać operacje matematyczne.

\subsection{Odczyt i~zapis danych}\label{implementation:parsing}
Przetworzone dane na~dysk twardy \tesliper{} zapisuje za~pomocą wyspecjalizowanych na~format
  pliku docelowego obiektów typu \texttt{Writer}\sidenote{%
    Dziedziczących tak na~prawdę po~klasie \texttt{WriterBase},
      nieuwzględnionej na~\protect\cref{fig:class-diagram}.}.
Klasy te definiują metody zapisu i~sposób formatowania różnych rodzajów danych do~obsługiwanego
  przez siebie formatu plików.
Bardziej interesujący i~godny komentarza jest proces odczytu plików wynikowych programu Gaussian,
  zarządzany przez obiekt \texttt{Soxhlet}\sidenote{%
    Jest to, prawdopodobnie oczywiste, nawiązanie do~aparatu Soxhleta.
    Uznałem je za~adekwatne, bo w~końcu aparat ten również służy do~ekstrakcji.
    Jeśli, czytelniku, uznasz, że jest ono nie na~miejscu, odpowiem, cytując Phila Karltona,
      który twierdził, że \enquote{są tylko dwa trudne zagadnienia w~naukach komputerowych:
      unieważnienie pamięci podręcznej i~nazywanie rzeczy}.
  }.

\texttt{Soxhlet} posiada wyspecjalizowany obiekt typu \texttt{Parser}\sidenote{%
    Podobnie jak w~poprzednim przypadku, jest to obiekt dziedziczący tak na~prawdę po~klasie
      \texttt{ParserBase}, również nie uwzględnionej na~\protect\cref{fig:class-diagram}.
    W~przypadku opisywanych tutaj plików wynikowych programu Gaussian używany jest egzemplarz
      klasy \texttt{GaussianParser}.}
  który odpowiada za~odczyt danych tekstowych ze~wskazanego pliku i~przetworzenie ich
  na~dane liczbowe.
\texttt{Parser} odczytuje jeden plik na~raz.
Wyekstrahowane wartości przekazuje do~obiektu \texttt{Soxhlet}, który magazynuje je przed
  przekazaniem kompletu danych do~obiektu \texttt{Tesliper}.
\texttt{Soxhlet} jest też odpowiedzialny za~zawiadywanie pracą obiektu \texttt{Parser}.
Ustala, które pliki we~wskazanym folderze należy przetworzyć i~po~kolei przekazuje je
  obiektowi \texttt{Parser}.

Warto może w~tym miejscu powiedzieć czym w~ogóle jest parser.
W~ogólnym znaczeniu to program\sidenote{Lub jego część.} odpowiedzialny za~przetwarzanie tekstu
  \--- jego odczytywanie, wydobycie z~niego informacji i~przedstawienie ich w~języku i~formie,
  które zrozumie komputer\sidenote{%
    Takie wyjaśnienie jest, oczywiście, dalekie od~formalnej definicji parsera jako analizatora
      składniowego, ale myślę, że na~potrzeby niniejszej dysertacji jest wystarzcające.}.
W~przypadku danych zawartych w~plikach wynikowych programu Gaussian ważny jest również kontekst
  odczytywanych informacji.
Parser musi nie tylko rozpoznać, że dany ciąg znaków to liczba, ale również przypisać jej znaczenie
  \--- czy ta liczba to wartość energii czy ładunku cząsteczki; czy te koordynaty reprezentują
  geometrię zoptymalizowaną czy nie?

Aby umożliwić wydaje odczytywanie informacji z~takiej kontekstowej treści, zaimplementowałem
  obiekt \texttt{Parser} w~formie automatu skończonego.
Angielski odpowiednik tego terminu \--- \textit{finite state machine} \--- zdradza więcej
  informacji o~naturze tego modelu.
Jest to rodzaj \enquote{maszyny}, która może znajdować się w~pewnej skończonej liczbie stanów
  i~reagować na~bodźce w~sposób zależny od~tego, w~jakim stanie się akurat znajduje.
W~przypadku obiektu \texttt{Parser} bodźcami są informacje odczytywane z~przetwarzanego pliku,
  a~stany są tożsame z~kontekstem, w~jakim te informacje się znajdują.
Taki sposób przetwarzania danych pozwala nie tylko \enquote{zrozumieć} znaczenie odczytanych
  danych, ale również zminimalizować liczbę testów, które należy przeprowadzić w~danym momencie.

Przykładowo \--- jeśli \texttt{Parser} napotyka frazę \enquote{\texttt{Optimization completed}},
  to wejdzie w~stan \enquote{odczytywania zoptymalizowanej geometrii}.
Będzie wiedział, że ciągi liczb, które odczytuje, są reprezentacją atomów w~przestrzeni,
  i~że ma zapisać je w~pamięci jako geometrię optymalną właśnie.
Będzie wiedział też, że nie musi sprawdzać czy w~danym fragmencie znajduje się informacja
  o~wartości energii swobodnej Gibbsa, ani o~przejściach elektronowych w~stanie wzbudzonym.
Zacznie szukać tych innych treści dopiero gdy opuści obecny stan pod wpływem konkretnego bodźca
  \--- w~przykładowej sytuacji byłaby to pusta linia po~koordynatach ostatniego z~atomów.

\subsection{Analiza rozkładem Boltzmanna}\label{implementation:boltzmann}
Symulacji finalnego widma spektroskopowego, \tesliper{} dokonuje, uśredniając widma teoretyczne,
  obliczone dla każdego z~konformerów.
Aby jak najlepiej odwzorować dane eksperymentalne, liczy średnią ważoną tych widm, za~wagę biorąc
  powszechność występowania poszczególnych konformerów w~badanym systemie.
Liczbowo wyrazić ją można jako procentową zawartość każdego z~możliwych konformerów w~mieszaninie,
  inaczej mówiąc jako wkład w~populację.
Populacja konformerów może natomiast być oszacowana na~podstawie rozkładu Boltzmanna\sidenote{%
  Nazywanego też rozkładem Gibbsa. Boltzmann zaproponował go po~raz pierwszy podczas swoich
    studiów nad mechaniką statystyczną gazów w~równowadze cieplnej (\colorcite{boltzmann68}),
    ale w~formie używanej obecnie został wyrażony przez Gibbsa właśnie (\colorcite{gibbs02}).
}.

Jest to rozkład prawdopodobieństwa, opisujący szansę na~znalezienie układu w~określonym stanie,
  na~podstawie energii tego stanu i~temperatury układu.
Prawdopodobieństwo obsadzenia stanu rośnie w~nim wykładniczo wraz ze~zmianą tych parametrów,
  zgodnie z~poniższym równaniem.

\begin{equation}
  p_i \propto e^{-E_i/kT}
\end{equation}

$p_i$ w~tym równaniu jest wspomnianym prawdopodobieństwem występowania układu w~stanie $i$,
  $E_i$ jest wartością energii tego stanu wyrażona w~\si{\kcalpm},
  $k = \SI{0.001987204}{\kcalpm\per\kelvin}$ to stała Boltzmanna,
  a~$T$ to temperatura układu w~kelwinach.
Symbol $\propto$ oznacza proporcjonalność.
Stosunek prawdopodobieństw dwóch stanów nazywany jest współczynnikiem Boltzmanna tych stanów
  i~wyrażony jest poniższym równianinem, a~zatem jest zależny przede wszystkim od~różnicy
  energii między stanami.

\begin{equation}
  B^a_b = \frac{p_a}{p_b} = e^{(E_b-E_a)/kt}
\end{equation}

W~przypadku zastosowania tego rozkładu do~opisu konformerów, pod prawdopodobieństwem $p_i$
  możemy rozumieć szansę, że losowo wybrana cząsteczka badanego związku będzie miała
  konformację $i$.
A~zatem współczynnik Boltzmanna pokazuje na~ile bardziej prawdopodobne jest, że cząsteczka
  ta przybierze raczej konformację $a$ niż konformację $b$\sidenote{%
    Zakładając, że konformer $a$ ma niższą energię niż konformer $b$.}.
Znając wartość tego współczynnika względem konformeru o~najniższej energii dla każdego
  z~konformerów można znaleźć bezwzględną wartość prawdopodobieństwa występowania cząsteczki
  w~formie każdego konformeru.
W~poniższym równaniu $B^i_0$ oraz $B^j_0$ są właśnie współczynnikami Boltzmanna względem
  konformeru o~najniższej energii, oznaczonego umownie stanem $0$.

\begin{equation}
  p_i = \frac{B^i_0}{\sum\limits^N_{j=0}B^j_0}
\end{equation}

Jak obliczeń tych można dokonać za~pomocą kodu Pythona pokazuje \cref{lst:boltzmann}.
Po~przygotowaniu pustych list do~przechowania wyników obliczeń w~linii 4 oraz ustaleniu
  wartości stałych w~danych warunkach w~liniach 5 i~6, przedstawiam właściwy algorytm,
  wykonany w~trzech kolejnych pętlach \lstinline|for ... in ...|\ .
W~pierwszej pętli obliczam różnicę energii każdego z~danych konformerów względem konformeru
  o~najniższej energii, przechowując je w~liście \texttt{deltas}.
Na~podstawie tych wartości obliczam następnie wartości odpowiednich współczynników Boltzmanna,
  korzystając z~funkcji eksponencjonalnej \texttt{math.exp()}, dostępnej w~bibliotece
  standardowej Pythona.
W~wyrażeniu na~wartość współczynnika Boltzmanna człony energii konformerów występują
   w~odwrotnym porządku niż w~linii 11, stąd minus w~wyrażeniu \texttt{-delta / kt}.
W~linii 15 sumuję wartości współczynników, po~czym używam tej sumy do~obliczenia ułamka
  populacji, jaki stanowi każdy z~konformerów w~ostatnich liniach algorytmu.
Wynik przechowuję w~liście \texttt{populations}.

\begin{listing}
  \begin{lstlisting}[emph={energies, temperature, BOLTZMANN_CONSTANT}]
    # DANE: energies, temperature
    # STAŁE: BOLTZMANN_CONSTANT
    # puste listy na przechowanie wyników
    deltas, factors, populations = [], [], []
    # wartości stałe w danych warunkach
    energy_zero = min(energies)
    kt = temperature * BOLTZMANN_CONSTANT
    # właściwy algorytm
    for energy in energies:
        # oblicz różnice energii
        deltas += [energy - energy_zero]
    for delta in deltas:
        # oblicz współczynniki Boltzmanna
        factors += [math.exp(-delta / kt)]
    factors_sum = sum(factors)
    for factor in factors:
        # oblicz populacje konformerów
        populations += [factor / factors_sum]
  \end{lstlisting}
  \caption{
    Algorytm obliczania populacji konformerów na~podstawie rozkładu Boltzmanna.
    Po~jego wykonaniu, zmienna \lstinline|populations| zawiera listę ułamkowych wartości populacji
      każdego z~konformerów wziętych pod uwagę, sumujących się do~jedności.
    Algorytm zakłada, że dostarczona zostanie lista wartości energii tych konformerów jako
      zmienna \lstinline|energies| oraz temperatura układu jako zmienna \lstinline|temperature|.
    Zakłada także, że znana wartość stałej Boltzmanna przechowywana jest w~zmiennej
      \lstinline|BOLTZMANN_CONSTANT|.
    Wyrażenie \lstinline|lista += [wartość]| oznacza dodanie danej wartości na~koniec listy.
  }\label{lst:boltzmann}
\end{listing}

Jak widać na~\cref{lst:boltzmann-numpy}, te same obliczenia można wykonać w~sposób o~wiele
  bardziej zwięzły, jeśli wykorzystać wspomniany wcześniej pakiet NumPy do~wydajnych obliczeń
  numerycznych na~tablicach liczb.
Tak właśnie \tesliper{} w~rzeczywistości oblicza ułamkowe wartości populacji konformerów.

\begin{listing}
  \begin{lstlisting}[emph={energies, temperature, BOLTZMANN_CONSTANT}]
    # DANE: energies, temperature
    # STAŁE: BOLTZMANN_CONSTANT
    import numpy as np  # przygotuj pakiet NumPy
    kt = temperature * BOLTZMANN_CONSTANT
    deltas = np.array(energies) - np.min(energies)
    factors = np.exp(-deltas / kt)
    populations = factors / factors.sum()
  \end{lstlisting}
  \caption{
    Rzeczywisty sposób obliczania populacji konformerów na~podstawie rozkładu Boltzmanna
      przy użyciu pakietu NumPy do~wydajnych obliczeń numerycznych na~tablicach liczb.
    Obowiązują takie same założenia jak opisałem w~\protect\cref{lst:boltzmann}.
  }\label{lst:boltzmann-numpy}
\end{listing}

\subsection{Metoda porównania geometrii}\label{implementation:rmsd}
Do~określenia, na~ile dwie struktury są do~siebie podobne, \tesliper{} używa metody \gls{rmsd},
  to znaczy znajduje średnią odległość między odpowiadającymi sobie atomami w~dwóch nałożonych
  na~siebie strukturach.
Mówiąc precyzyjniej, \gls{rmsd} to pierwiastek średniej kwadratów odchyleń między tymi atomami.
Łatwiej jest prawdopodobnie wyrazić to w~języku matematyki, poniżej przedstawiam więc wzór
  na~obliczenie wartości \gls{rmsd} dwóch konformerów, oznaczonych $A$ oraz $B$, których
  kolejne atomy reprezentowane są odpowiednio przez symbole $a_i$ oraz $b_i$.

\begin{equation}
  RMSD^A_B = \sqrt{\frac{1}{N}\sum\limits_{i=0}^N \left\| a_i-b_i \right\|^2}
\end{equation}

\begin{listing}[b]
  \begin{lstlisting}
    # DANE: CONF_A, CONF_B jako listy list koordynat
    num_atoms = len(CONF_A)  # identyczne dla obydwu
    deviation = 0  # globalna suma odchyleń
    for i in range(num_atoms):
        a, b = CONF_A[i], CONF_B[i]  # koordynaty xyz
        abx = (a[0] - b[0])  # odległość na osi x
        aby = (a[1] - b[1])  # odległość na osi y
        abz = (a[2] - b[2])  # odległość na osi z
        # suma kwadratów odchyleń
        deviation += abx**2 + aby**2 + abx**2
    RMSD = math.sqrt(deviation / num_atoms)
  \end{lstlisting}
  \caption{
    Algorytm obliczania wartości \gls{rmsd} dwóch konformerów.
    Obydwie listy muszą składać się z~atomów ułożonych w~tym samym porządku.
    Zakładam, że konformer reprezentowany jest przez listę koordynat położenia każdego
      z~atomów w~trzech wymiarach, czyli \lstinline|CONF = [[x0, y0, z0], [x1, y1, z1], ...]|.
    Wyrażenie \lstinline|zmienna += wartość| oznacza dodanie danej wartości do~wartości zmiennej.
  }\label{lst:rmsd}
\end{listing}

W~kodzie Pythona algorytm do~obliczenia tak zdefiniowanej wartości \gls{rmsd} mógłby wyglądać
  tak, jak prezentuję to w~\cref{lst:rmsd}.
Obliczam kolejno odległość między wszystkimi odpowiadającymi sobie atomami obydwu konformerów
  na~poszczególnych osiach układu współrzędnych.
Następnie sumuję kwadraty tych odległości i~dodaję do~globalnej sumy przechowywanej
  w~zmiennej \lstinline|deviation|.
W~końcu dzielę tę kumulatywną wartość przez liczbę atomów i~wyciągam pierwiastek kwadratowy,
  uzyskując wartość \gls{rmsd}.

Wyznaczona w~ten jedynie sposób miara podobieństwa może okazać się nie w~pełni adekwatna,
  nie ma bowiem pewności, że badane konformery są ułożone względem siebie w~optymalny sposób.
Aby zminimalizować otrzymywaną wartość \gls{rmsd} konformery należy najpierw dopasować do~siebie.
Program \tesliper{} dokonuje tego przy użyciu algorytmu Kabscha\sidecite{kabsch76}.
Polega on na~przesunięciu centroidu obydwu struktur do~środka układu współrzędnych,
  wyznaczeniu ich macierzy kowariancji i~w~końcu obliczeniu macierzy optymalnego obrotu
  jednej struktury na~drugą.
Dla ułatwienia dyskusji, przedstawioną wcześniej reprezentację struktury \--- listę koordynat
  każdego z~atomów \--- traktuję dalej jak macierz o~wymiarach~$N \times 3$,
  gdzie $N$ jest liczbą atomów.

\begin{equation}
  \begin{bmatrix}
    x_1 & y_1 & z_1\\
    x_2 & y_2 & z_2\\
    \cdots & \cdots & \cdots \\
    x_n & y_n & z_n
  \end{bmatrix}
\end{equation}

Pierwszy krok algorytmu Kabscha realizowany jest przez obliczenie średniej pozycji
  wszystkich atomów w~strukturze i~translację struktury o~wektor od~owej średniej pozycji
  do~środka układu współrzędnych.
Inaczej mówiąc \--- odjęcie tej średniej wartości od~koordynat każdego z~atomów.

\begin{equation}
  (^0a_{ij}) = a_{ij} - \sum\limits^n_{i=1}a_{ij}
\end{equation}

Następnie należy obliczyć macierz kowariancji $H$ obydwu wyśrodkowanych struktur,
  reprezentowanych w~poniższym wzorze przez macierze $^0\!A$ oraz $^0B$.

\begin{equation}
  H = (^0\!A)^\mathsf{T}(^0B)
\end{equation}

Macierz kowariancji $H$ poddaje się dalej rozkładowi według wartości osobliwych, uzyskując
  macierze ortogonalne $U$ oraz $V$ i~macierz diagonalną $\varSigma$, takie, że zachodzi
  poniższa równość.

\begin{equation}
  H = U\varSigma{}V^\mathsf{T}
\end{equation}

Stąd można już obliczyć macierz optymalnego obrotu $R$ zgodnie z~poniższymi równaniami.
Zastosowanie tej macierzy na~macierzy reprezentującej analizowany konformer $^0\!A$ prowadzi
  do~optymalnego ułożenia go względem konformeru odniesienia $^0B$.

\begin{equation}
  d = sgn(det(VU^\mathsf{T}))
\end{equation}
\begin{equation}
  R = V \begin{bmatrix}
    1 & 0 & 0 \\
    0 & 1 & 0 \\
    0 & 0 & d
  \end{bmatrix} U^\mathsf{T}
\end{equation}

Warto wspomnieć jeszcze o~samym procesie selekcji konformerów prowadzonej na~podstawie
  podobieństwa ich struktury.
Głównym założeniem jest, że jeśli wartość \gls{rmsd} dwóch konformerów jest niższa niż
  ustalony arbitralnie próg, to uznaje się je za~identyczne.
W~takim przypadku \tesliper{} zachowuje tylko strukturę niżej energetyczną, a~\enquote{duplikat}
  wyklucza z~dalszej analizy\sidenote{%
    Zakładamy bowiem, że konformery są stanami niezdegenerowanymi, to znaczy każdy konformer
      może występować na~jednym tylko poziomie energetycznym.}.
Pozwala to zminimalizować koszt kolejnych kroków numerycznych obliczeń kwantowo-chemicznych,
  ale także zniwelować niebezpieczeństwo sztucznego zawyżania
  wkładu niektórych konformerów w~populację.

Obliczenie wartości optymalnego \gls{rmsd} dla każdej możliwej pary konformerów mogłoby
  jednak zając stosunkowo dużo czasu, liczba niezbędnych porównań rośnie bowiem
  wykładniczo z~liczbą konformerów.
Aby usprawnić ten proces, porównania wykonywane są w~obrębie tak zwanego ruchomego okna \---
  mieści się w~nim jedynie pewien podzbiór wszystkich analizowanych konformerów,
  a~wszystkie te, które znajdują się poza oknem są automatycznie uważnie za~niepodobne.
Domyślnie \tesliper{} grupuje konformery zgodnie z~wartością ich energii \--- wewnątrz
  okna jednorazowo znajdują się tylko takie konformery, których energia różni się
  co~najwyżej o~zadaną wartość.
Podejście to jest kompromisem pomiędzy skutecznością wykrywania \enquote{duplikatów}
  a~szybkością dokonania analizy.

\subsection{Obliczanie symulowanego widma}\label{implementation:spectra}
Na~koniec zostawiam krótkie omówienie meritum funkcjonalności programu \tesliper{},
  czyli obliczanie symulowanego widma z~danych dostarczonych przez program Gaussian.
Jako wynik przeprowadzonych obliczeń, Gaussian prezentuje nie widma, a~jedynie pewne właściwości
  kwantowo-chemiczne, nazywane przeze mnie dotąd zbiorczo \enquote{aktywnościami spektroskopowymi}.
Są to: siła dipola w~przypadku widm \gls{ir} oraz \gls{uv}, siła oscylatora dla widm \gls{uv},
  a~także siła rotatora dla widm chiralooptycznych \--- \gls{vcd} i~\gls{ecd}\sidenote{
    Wnikliwy czytelnik może zwrócić uwagę, że w~wyliczeniu tym nie występują wilekości
      używane do~obilczenia intensywności widm ramanowskich.
    Gaussian oblicza te intensywności na~żądanie użytkownika i~\tesliper{}
      używa ich bezpośrednio w~opisanym dalej etapie symulacji kształtu pików \---
      nie ma więc potrzeby obliczać tych wartości powtórnie.
  }.
Czym wartości te są w~sensie fizycznym nie sposób w~pełni wyjaśnić bez wdawania się w~analizę
  równań chemii kwantowej \--- analizę zbyt szczegółową jak na~potrzeby niniejszej dysertacji.
Sądzę, iż dość będzie powiedzieć, że charakteryzują one pasma poszczególnych typów widm \---
  wielkość danej \enquote{aktywności spektroskopowej} jest wprost proporcjonalna do~pola
  powierzchni pod krzywą odpowiadającego jej pasma w~widmie\sidecite{polavarapu17}.
Czytelnika zainteresowanego tłem teoretycznym odsyłam do~cytowanego podręcznika,
  w~którym \citeauthor{polavarapu17} szczegółowo opisał temat, włącznie z~wyprowadzeniem
  przytaczanych dalej wzorów z~odpowiednich równań mechaniki kwantowej.

Siła dipola $D_k$, obliczona dla cząsteczki w~stanie podstawowym, powiązana jest
  z~intensywnością $I_k$ pasm w~widmie \gls{ir} przedstawioną poniżej zależnością
  \labelcref{eq:dipole-strength} natomiast siła rotatora $R_k$, obliczona w~stanie podstawowym
  cząsteczki, powiązana jest z~intensywnością $I_k$ pasma w~widmie \gls{vcd} tak jak
  pokazuje to \cref{eq:rotator-strength}.
Zakładam tu, że siła dipola $D_k$ dana jest w~\SI{e-40}{\esu\squared\centi\meter\squared},
  siła rotatora $R_k$ w~\SI{e-44}{\esu\squared\centi\meter\squared}, a~$k$-te przejście
  następuje przy częstości $\nu_k$, wyrażonej w~\si{\per\centi\meter}.
Podobnie, siłę dipola i~siłę rotatora obliczone dla cząsteczki w~stanie wzbudzonym można
  przeliczyć, odpowiednio, na~teoretyczną intensywność pasm w~widmie \gls{uv} oraz \gls{ecd},
  z~tą tylko różnicą, że należy użyć długości fali danego przejścia $\lambda_k$, wyrażonej
  w~\si{\nano\meter}, zamiast częstości.
Znaczenie pozostałych użytych symboli, wraz z~wartościami reprezentowanych przez nie
  stałych fizycznych, objaśniam dalej.

\begin{equation}\label{eq:dipole-strength}
  I_k = \frac{8 \pi^3 N_{\!A}}{3 \cdot \ln(10) \cdot hc} D_k \nu_k
      = 0.010886 \cdot D_k \nu_k
\end{equation}

\begin{equation}\label{eq:rotator-strength}
  I_k = \frac{4 \cdot 8 \pi^3 N_{\!A}}{3 \cdot \ln(10) \cdot hc} R_k \nu_k
      = 0.0435441 \cdot R_k \nu_k
\end{equation}

\begin{description}[noitemsep]
  \item[$c = \SI{2.99792458e10}{\centi\meter\per\second}$] \hfill Prędkość światła.
  \item[$h = \SI{6.62606896e-30}{\kilo\gram\centi\meter\squared\per\second}$] \hfill Stała Plancka.
  \item[$N_A = \SI{6.02214199e23}{\per\mole}$] \hfill Stała Avogadro.
  \item[$m_e = \SI{9.10938e-28}{\gram}$] \hfill Masa elektronu.
  \item[$e = \SI{4.803204e-10}{\esu}$] \hfill Ładunek elektronu.
\end{description}

Do~przekształcenia wartości siły oscylatora na~intensywności widma \gls{uv} używam natomiast
  wzoru \labelcref{eq:oscillator-strength}, dostarczonego przez twórców programu
  Gaussian\sidecite{gaussian-uv}.
W~równaniu tym $f_k$ to właśnie wartość siły oscylatora $k$-tego przejścia.
Jest to wartość bezjednostkowa, powiązana z~siłą dipola,
  charakterystyczna dla przejść elektronowych.
Wartości stałych fizycznych są takie same, jak podałem wyżej.

\begin{equation}\label{eq:oscillator-strength}
  I_k = \frac{e^2 N_A}{10^3 \ln(10) m_e c^2} f_k
      = 2.315351857 \times 10^8 f_k
\end{equation}

Nawet po~wspomnianym przekształceniu, obliczone wartości intensywności mają postać dyskretną.
Pokazują maksymalną teoretyczną wartość intensywności przy częstotliwości, przy której
  występuje dane przejście.
Aby otrzymać wykres przypominający widmo eksperymentalne, należy przeprowadzić symulację
  kształtu pików o~arbitralnej szerokości połówkowej.
Program \tesliper{} udostępnia dwie, najpowszechniej w~tym celu używane funkcje \--- funkcję
  Lorentza \labelcref{eq:lorentz}, zwykle stosowaną do~opisania sygnałów w~widmach
  oscylacyjnych oraz funkcję Gaussa \labelcref{eq:gauss}, której zazwyczaj używa się
  w~przypadku widm elektronowych\sidecite{polavarapu17}.

\begin{equation}\label{eq:lorentz}
  f(\nu_i) = \frac{\gamma}{\pi}\sum\limits_k\frac{I_k}{(\nu_i - \nu_k)^2 + \gamma^2}
\end{equation}
\begin{equation}\label{eq:gauss}
  f(\nu_i) = \frac{1}{2\omega\sqrt{\pi}}\sum\limits_k I_k e^{-(\nu_i - \nu_k)^2 / (2\omega)^2}
\end{equation}

W~obydwu przypadkach, aby obliczyć wartość intensywności sygnału w~symulowanym widmie w~arbitralnie
  wybranym punkcie $\nu_i$ na~osi częstości $\nu$ należy zsumować wyniki zastosowania wybranego
  równania na~wszystkich pasmach występujących w~widmie.
A~zatem, na~wartość siły sygnału przy częstości $\nu_i$ w~symulowanym widmie ma wpływ teoretyczna
  intensywność $I_k$ wszystkich pasm obliczonych dla danej struktury, ale w~różnym stopniu.
Stopień ten jest zależny, między innymi, od~tego jaka jest odległość pomiędzy częstością $\nu_k$,
  przy której występuje $k$-te pasmo, a~częstością $\nu_i$, dla której wartość obliczamy.
Drugim wpływającym na~to czynnikiem jest zadana szerokość symulowanego piku, posiadająca nieco
  inne znaczenie w~obydwu przypadkach.
Występująca w~funkcji Lorentza~\labelcref{eq:lorentz} $\gamma$ to połowa szerokości piku
  na~wysokości połowy jego maksymalnej wysokości, oznaczana często \acrshort{hwhm}.
Natomiast $\omega$ w~funkcji Gaussa~\labelcref{eq:gauss}\sidenote{%
    W~kanonicznym jej zapisie występuje odchylenie standardowe $\sigma=\sqrt{2}\omega$.
  } jest szerokością połówkowa piku, ale na~$\frac{1}{e}$ jego maksymalnej wysokości.

Poniżej opisuję jak wygląda typowa procedura tej symulacji.

\begin{enumerate}
  \item Wybrany typ danych dostarczonych przez program Gaussian należy przeliczyć na~teoretyczne
  wartości intensywności absorpcji.

  \item Należy wybrać funkcję oraz wartość szerokości połówkowej, które zostaną użyte
  do~opisania kształtu symulowanych pików, a~także zakres i~krok częstotliwości, dla~których
  ma zostać przeprowadzona symulacja.

  \item Każdą wartość obliczonych w~etapie pierwszym intensywności należy przekształcić
  w~pik o~symulowanym kształcie. Robi się to poprzez zastosowanie wybranej funkcji na~każdym
  kroku uzgodnionego zakresu częstotliwości.

  \item Symulowane piki pochodzące z~danych dotyczących jednego konformeru należy zsumować,
  otrzymując tym samym teoretyczne widmo pojedynczego konformeru.

  \item Należy obliczyć zawartość każdego z~analizowanych konformerów w~populacji, zgodnie 
  z~rozkładem Boltzmanna, opisanym wcześniej.

  \item Otrzymanego składu populacji należy użyć jako wag do~przeprowadzenia uśrednienia
  teoretycznych widm konformerów otrzymanych w~kroku 4.

  \item Dopiero tak otrzymane symulowane widmo można porównywać z~adekwatnym widmem
  eksperymentalnym.
\end{enumerate}
